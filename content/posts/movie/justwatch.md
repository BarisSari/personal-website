---
title: Streaming Guide - JustWatch
date: 2022-01-10
published: true
tags: ['Streaming', 'Platforms', 'JustWatch', 'Netflix', 'Mubi', 'Amazon Prime']
series: false
cover_image: ../images/movie/cinema-front.jpeg
photographer: '<a href="https://unsplash.com/@myke_simon" target="_blank" rel="nofollow noopener noreferrer">Myke Simon</a>'
image_link: '<a href="https://images.unsplash.com/photo-1536440136628-849c177e76a1?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1925&q=80" target="_blank" rel="nofollow noopener noreferrer">Unsplash</a>'
canonical_url: false
description: "The website I'm using to find what to watch next."
---

Günümüzün en büyük dertlerinden birisi izleyecek bir şeyler bulabilmek için belki de izleyeceğimizden daha fazla süre harcamak.
Yakın zamanda şu muhabbeti yapmayanınız var mı?

> - "N'apsak bir bölüm dizi mi izlesek?"
> - "Yok yok, film izleyelim ya zamanımız var."
> - "Tamam ama ne izleyelim? Animasyon mu olsun? Komedi mi olsun?"
> - "Yok yok, mindfuck bir film izleyelim…"

Bazen hala izlemekten bıkmadığımız Friends izleriz hiçbir şey bulamadığımız için. Bazen yeni bir diziye başlamak isteriz ama bu sefer de o dizi Netflix'te yoktur. Bir de Torrent'le mi uğraşacağız bu kadar rahatlığa alıştıktan sonra?
Birden fazla streaming platformuna üyeyseniz bu arama-bulma, belki de bulamama, daha da karışır.

> - "O geçende gördüğümüz filmi mi izlesek?"
> - "Hangisi, Moonrise Kingdom mı?"
> - "Evet, Netflix'te mi görmüştük?"
> - "Yok ya. Amazon Prime'da değil miydi?"
> - Sonra film Mubi'de çıkar…

Ben de bu sorunu uzunca bir süredir yaşayanlardan biriyim. Ama bunu bir nebze çözmeyi başardım ve bunu nasıl yaptığımı anlatacağım.

* * *

![Where to watch - Fight Club](https://cdn-images-1.medium.com/max/1200/1*SEre_arJQzS1c0Nt92_Jfw.png)

Her şey IMDB'den Letterboxd'ye taşınmam ile başladı… Bir arkadaşımın önerisiyle -Naz olur kendileri- üye oldum ve tüm oylamalarımı, izleme listelerimi taşıdım. İzlediğim filmleri de orda loglamaya başladım. Bu sitenin sinefiller için sunduğu bir sürü güzel özellik var ama benim en çok hoşuma giden özelliği şu:
Bu mesela Fight Club'a girdiğiniz zaman sol altta görünen, bu filmi izleyebileceğiniz ya da kiralayabileceğiniz platformlar!
Amerika ve Türkiye streaming platformlarını karışık göstermesi bir eksi ama yine de izlemek istediğiniz filmi açıp burdan direkt play tuşuna basıp izlemeye başlayabilirsiniz!
Letterboxd'nin bu verileri JustWatch'dan aldığını sağ altta görebiliyoruz. İşte benim uzun zamandır çektiğim acıyı dindiren site bu.

* * *

JustWatch

![Header of justwatch.com](https://cdn-images-1.medium.com/max/1600/1*7q-bDfrPVE-4AQGl5Sk94g.png)

JustWatch'ın aşağıdaki özellikleri beni daha ilk kullanışımda siteye bağımlı hale getirdi:
Elinizdeki streaming platformlarını seçip sadece orada olan film/dizi/belgeselleri görebiliyorsunuz. Her içeriğin üzerine geldiğinizde size IMDB puanı yazıyor.
IMDB puanına göre içerikleri filtreleyebiliyorsunuz.
Sadece Hollywood ya da bağımsız sinemadan birini seçmek zorunda değilsiniz. Size değişik değişik kategorilerde film önerileri sunuyor. Örnek olarak: Film Festival Contenders, Golden Globes 2021, What a difference a day makes, Science-Fiction, Recently added Romance movies.

Açıkçası daha önce bu siteyi hiç duymamıştım. Ne arkadaşlarımdan ne internetten ne de başka bir yerden. Belki de Türkiye streaming içeriklerini yakın bir zamanda göstermeye başlamıştır, ondandır. Bilemiyorum.
Üyelik ücretsiz, seçtiğiniz ülkeye göre filtreleyebileceğiniz streaming platformları da değişiyor. Bulunduğunuz ülkeyi seçtiğinize emin olun.
Bu arada merak edenler için, komisyon falan almıyorum bu siteden. Sadece benim gibi IMDB puanı 7.0'ın altında film izlemiyorsanız, ya da 1080p kaliteden aşağı film izlemiyorsanız, ya da Torrent'le uğraşmak istemiyorsanız size güzel bir haberim var!

* * *

Justwatch.com'un bir başka güzel özelliği ise hem mobil hem web hem de TV'de çalışabilmesi. İstediğiniz bir içeriği, mobil uygulamadaki 'Play on TV' butonunu kullanarak direkt televizyonunuzda izlemeye başlayabilirsiniz. Açıkçası bu entegrasyonu çok fazla test etmedim ama sadece Netflix'te çalışsa bile bize güzel bir kolaylık sağlar diye düşünüyorum.
